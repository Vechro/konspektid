# Bioloogia ptk. 4-7

## Inimese teadusliku klassifikatsiooni astmed? (Vt. hundi näidet lk 44. Astmed peavad olema õiges järjekorras.)
* **Liik** -- tark inimene (Homo sapiens)
* **Perekond** -- inimene (Homo)
* **Sugukond** -- inimlased ehk hominiidid (Hominidae)
* **Selts** -- primaadid (Primates)
* **Klass** -- imetajad (Mammalia)
* **Alamhõimkond** -- selgroogsed (Vertebrata)
* **Hõimkond** -- keelikloomad (Chordata)
* **Riik** -- loomad (Animalia)

## Eluslooduse 6 riiki? (lk 46 ja 47)
* Arhed
* Protistid ehk algloomad
* Seened
* Taimed
* Loomad
* Bakterid

## Loodusliku valiku tüübid -- joonistada ja tuua näide. (lk 28)
Vaata õpik lk 28 jooniste jaoks.

* **Stabiliseeriv valik** -- soosib keskmiste tunnustega isendeid. Keskmisest oluliselt erinevad isendid langevad lihtsamini saagiks röövloomadele.
    * Näiteks lindudel tekib ajaga kindlad arusaamad, kui palju on mõtet üldse mune muneda, et tuleks eluvõimelised järglased.
* **Suunav valik** -- soosib keskmisest millegi poolest erinevate tunnustega isendeid. 
    * Näiteks kui toimub keskkonna saastumine, siis näiteks teod peavad muutuma tumedamaks, et jääda ellu ja märkamatuks röövloomadele.
* **Lõhestav valik** -- soosib populatsiooni äärmuslikke tunnuseid, tänu millele jaguneb populatsioon enamasti kaheks või rohkemaks alampopulatsiooniks.
    * Näiteks kui teopopulatsioon asub ümber piirkonda, kus heledal maapinnal on tumedad kivid.



## Mille poolest erinevad omavahel kohanemine ja kohastumine? Mõlema kohta tuua konkreetne näide. (lk 26)
* **Kohastumine** -- organismi ehituses ja elutegevuses toimuvad pöördumatud ja pärilikud muutused, mis tagavad paremad võimalused kuskil keskkonnas ellujäämiseks.
    * Näiteks kaktusel on muutunud kuivas kliimas kasvamiseks vars veevarude säilitamiseks lihakaks ning ka lehed on tal taandarenenud, et piirata veekadu.
* **Kohanemine** -- organismi ehituses ja elutegevuses toimuvad ajutised muutused, mis ei ole pärilikud.
    * Näiteks minnes matkale kuskile kõrgesse mäkke, hakkab organism veres tootma rohkelt punaliblesid, et tulla toime madala hapnikutasemega. Aga naasedes tagasi alla, normaliseerub punaliblede hulk esialgseks.


## Mõisted

| Mõiste | Definitsioon |
|-------:|--------------|
| geenivool | Migratsioonist tingitud geneetilise materjali vahetus populatsioonide vahel. |
| pudelikaelaefekt | Olukord, kus populatsiooni isendite arv kahaneb tohutult looduskatastroofi või inimtegevuse tulemuseda, allesjäänud isendid panevad aluse uuele populatsioonile. |
| rajaja- ehk asutajaefekt | Olukord, kus uue populatsiooni asutab mõnest suuremast populatsioonist pärit väike hulk isendeid. Asutajate vähesuse tõttu on uue populatsiooni geenifond oluliselt erinev emapopulatsiooni omast. |
| mutatsioon | Päranduv geneetilise informatsiooni muutus. |
| mutageen | Mutatsioone põhjustav füüsikaline või keemiline tegur. |
| kombinatiivne muutlikkus | Muutlikkus, mis tuleneb alleelide omavahelisest kombineerumisest sugulisel paljunemisel. |
| takson | Süstemaatikaüksusesse (nt liiki, sugukonda, hõimkonda) kuuluvate organismide kogum. |
| taksonoomia | Teadusharu, mis tegeleb organismide ühiste tunnuste põhjal rühmadesse jagamisega ning nendele rühmadele nimede andmisega. |
| liik | Organismirühm, mis erineb anatoomiliste tunnuste poolest kõigist teistest organismirühmadest. |
| populatsioon | Rühm ühe liigi isendeid, kes elavad koos samal ajal samas kohas ning suudavad omavahel saada paljunemisvõimelisi järglasi. |

## Selgita erinevust geograafilise, bioloogilise, käitumusliku, ajalise ja mehaanilise isolatsiooni vahel.
* **Geograafiline isolatsioon** tuleneb geograafilistest barjääridest (nt mäestik, kõrb, ookean)
* **Bioloogiline isolatsioon** tuleneb ristumisbarjäärist (nt paljunemisperioodid on erinevad, sigimispaigad ei kattu jms)
* **Käitumuslik isolatsioon** tuleneb erinevast sigimiskäitumisest
* **Ajaline isolatsioon** tuleneb populatsioonide sugulise aktiivsuse aja erinevusest
* **Mehaaniline isolatsioon** tuleneb eri liiki genitaalide või sugurakkude sobimatusest

## Monofüleetilise, parafüleetilise ja polüfüleetilise rühma erinevus.
Süstemaatikas eristatakse kolme tüüpi organismirühmi.
* **Monofüleetiline rühm**, mis koosneb viimasest ühisest eellasest ja kõikidest tema järeltulijatest.
* **Parafüleetiline rühm**, kuhu kuulub kõigi liikmete viimane ühine eellane, kuid mingi osa tema järglastest ei kuulu sellesse rühma.
* **Polüfüleetiline rühm**, kuhu ei kuulu seal olevate organismide viimane ühine eellane.

## Mille alusel elusloodust klassifitseeritakse?
Elusloodust klassifitseeritakse vastavalt kuuluvusele kuute riiki.

## Milline on liigi teaduslik nimetus?
Liigi teaduslik nimetus on ladinakeelne ja kaheosaline. Selle esimene osa annab teada, millisesse suuremasse rühma ehk perekonda liik kuulub. Nimetuse teine pool määratleb liigi iseseisva üksusena, st annab talle nime.