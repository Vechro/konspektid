# Külm sõda

## Kriisid

|   | Aasta(d) | Osapooled | Põhjus | Tulemus |
|---|----------|-----------|--------|---------|
| **Berliini blokaad** | 1948--1949 | Nõukogude Liit vs. Suurbritannia, USA, Prantsusmaa | Läänetsoonides rahareform ja üldiselt mõlemal osapoolel olid erinevad nägemused ja eesmärgid oma ala suhtes. | Kuulutati välja Saksamaa DV ja Saksamaa LV. |
| **Korea sõda** | 1950--1953 | USA, Lõuna-Korea vs. Põhja-Korea, Hiina, NSVL | Põhja-Korea ei olnud nõus riigi kaheksjagamisega. | Vaherahu, riik jäi kaheks. |
| **Suessi kriis** | 1956--1957 | Egiptus vs. Iisrael, Suurbritannia, Prantsusmaa | Egiptus võttis Suessi kanali enda kontrolli alla ning ei lasknud Iisraeli laevu läbi. | Egiptus säilitas Suessi kanali, aga see pidi jääma avatuks ka teistele. NSVL ja USA mõju kasvas. |
| **Ungari ülestõus** | 1956 | Ungari vs. NSVL | Ungari soovis sõltumatust Nõukogude Liidust. | Ülestõus suruti maha. |
| **Berliini kriis** | 1961 | USA, Saksamaa vs. NSVL | Nõukogude Liit tahtis desarmeerida Berliini, lääneriigid ei olnud sellega nõus. | Ehitati Berliini müür. |
| **Kuuba kriis** | 1962 | USA vs. NSVL, Kuuba | Nõukogude Liit soovis paigutada Kuubale tuumaraketid, USA-le see ei sobinud. | NSVL viis ära raketid Kuubalt, USA viis raketid ära Itaaliast ja Türgist. |
| **Praha kevad** | 1968 | NSVL vs. Tšehhoslovakkia | Praha soovis leebemat kommunismi, Nõukogude Liidule see ei sobinud. | NSVL tungis Prahasse, surus maha rahutused; reformid tühistati. |
| **Vietnami sõda** | 1946, 1964--1973 | Põhja-Vietnam, NSVL, Hiina vs. Lõuna-Vietnam, USA | USA sekkus kodusõtta, sest ei soovinud Aasia riikide langemist Nõukogude Liidu mõjusfääri. | USA lahkus sõjast; Põhja-Vietnam võttis riigi täielikult üle. |
| **Afganistani sõda** | 1979-1989 | Afghanistan, NSVL vs. Pakistan, USA | Nõukogude Liit tahtis Brežnevi doktriini (kommunismi kaitsemine huvisfääris) üleval hoida Afganistanis. | NSVL kaotas. |

## Mõisted

Külm sõda
: Lääneriikide demokraatia ning Nõukogude Liidu kommunismi ideoloogiline vastasseis. Hõlmas peaaegu kõiki ühiskonnaelu valdkondi, ilmnedes kõige teravamalt poliitilistes ja majandussuhetes. Kestis **1945--1991** (II maailmasõja lõpust kuni NSVL lagunemiseni).

NATO (Põhja-Atlandi Lepingu Organisatsioon)
: Rahvusvaheline organisatsioon, mille liikmed kohustusid osutama rünnaku korral teineteisele sõjalist abi. Loodi **1949**. 

VLO (Varssavi Lepingu Organisatsioon)
: Nõukogude Liidu ja tema liitlaste vaheline "NATO". Kestis **1955--1991**.

Võidurelvastumine
: USA ja Nõukogude Liit kartsid mõlemad vastaspoole rünnakut. Seetõttu arendati relvastust ning varuti tuumapomme.

Raudne eesriie
: Winston Churchilli poolt kasutusele võetud termin millega ta kirjeldas Nõukogude Liidu alade eraldatust Euroopa demokraatlikest lääneriikidest.

Stalinism
: Periood ja poliitiline ideoloogia Nõukogude Liidus mil kõrgeimat võimu riigis teostas parteijuhina Jossif Stalin. Kestis **~1920--1953**.

Sula
: Pärast Hruštšovi võimuletulekut ajaperiood, mille käigus leevendati kommunistlikku režiimi, soojenesid suhted teiste riikidega, toimus majandusareng ning kosmosebuum.

Stagnatsioon
: Periood Nõukogude Liidu ajaloos, mida iseloomustas majandusarengu aeglustumine ja sellest tulenev elatustaseme langus. Kestis **1970--~1985**.

## Isikud

Harry Truman 
: **1945--1953** USA president. Lõi Trumani doktriini, mis kutsus üles toetama vabu rahvaid, kes võitlesid totalitaarsete liikumiste vastu. Sellega seostub ka Marshalli plaan, mis oli plaan sõjast laastatud Euroopa ülesehitamiseks. Seda võib pidada ka läänes külma sõja alguseks. Tema ajal kukutati tuumapommid Hiroshimale ja Nagasakile.

John F. Kennedy
: **1961--1963** USA president. Proovis kukutada Fidel Castro ning tema valitsusajal toimus Kuuba raketikriis, mille ta edukalt lahendas.

Nikita Hruštšov
: **1953** (koos Malenkoviga) **-- 1956--1964** NLKP peasekretär. Tema ajal toimus Hruštšovi sula, mille käigus leevendati kommunistlikku režiimi, soojenesid suhted teiste riikidega, toimus majandusareng ning kosmosebuum.

Fidel Castro
: **1959--1976** Kuuba peaminister. Mängis suurt rolli Kuuba kriisil ning USA proovis teda pidevalt maha võtta võimult.