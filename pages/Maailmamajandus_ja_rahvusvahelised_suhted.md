# Maailmamajandus ja rahvusvahelised suhted

## Rahvasteliit. Suuremad konfliktid ja kriisikolded 1930. aastatel (Abessiinia, Mandžuuria)

### Rahvasteliit (lk 143)

Riikidevahelise rahvusvahelise organisatsioonina loodi **1919**. aastal Rahvasteliit, mille peamine ülesanne oli edendada riikidevahelist koostööd ning saavutada rahvusvaheline rahu ja julgeolek kollektiivse julgeoleku põhimõttel.

### Mandžuuria (lk 201)

Pärast Vene-Jaapani sõda, Jaapanil oli õigus kaitsta Lõuna-Mandžuuria raudteed oma sõduritega. Jaapanlased lavastasid Hiina sõdurite rünnaku raudteele ning kasutasid seda ettekäändena okupeerida kogu Mandžuuria. Pärast seda kuulutati välja **Mandžukuo marionettriik**. Rahvasteliit kuulutas Jaapani agressoriks ning nõudis Mandžuuria tagastamist Hiinale, kuid ei kehtestanud majandussanktsioone ja ei sekkunud sõjaliselt. Jaapan lahkus Rahvasteliidust.

### Abessiinia (lk 202)

Etioopia (Abessiinia) oli Rahvasteliidu liige, Itaalia ja Etioopia olid ka alla kirjutanud Briand-Kellogi paktile ning sõlminud ka sõpruslepingu. Sõja ajendiks sai Itaalia Somaalimaa ja Etioopia täpselt määratlemata piir. Itaalia alustas ilma sõjakuulutuseta pealetungi ning vallutas Addis Adeba. Itaalia eelis oli relvastus, etiooplastel polnud kuulipildujatele ja suurtükiväele midagi vastu panna. Rahvasteliit kuulutas Itaalia agressoriks, kuid ei suutnud kehtestada mõjuvaid sanktsioone, näiteks sulgeda Suessi kanal Itaalia laevadele. Itaalia lahkus Rahvasteliidust.

## Pariisi rahukonverents (millal, osalejad, suurriikide soovid) ja rahulepingud. Milles väljendus lepingutingimuste lühinägelikkus või kas on tingimused karmid? Too tõendid, et toetada mõlemat väidet. Esita vastused argumentide kujul.

Pariisi rahukonverents kutsuti kokku pärast I maailmasõda ja töötas 18. jaanuarist **1919** kuni 21. jaanuarini **1920**, et leppida kokku rahulepingu tingimustes. Kuigi rahukonverentsil osalesid paljud riigid võeti arvesse peamiselt **Suure Neliku** soove (USA, Suurbritannia, Prantsusmaa ja Itaalia). Konverentsi tulemusel fikseeriti 5 rahulepingut, mis said oma nime Pariisi eeslinnade järgi, kus nad alla kirjutati.

### Riikide soovid rahukonverentsil

* USA soov -- õiglane rahu.
* Prantsusmaa soov -- Saksamaa ei tohiks kujutada ohtu.
* Suurbritannia soov -- säilitada kontrolli merede üle ja kehtestada Saksamaale karistused.
* Jaapani soov -- rassiline võrdsus ja saada endale saksa kolooniad.

### Versailles' rahuleping

Versailles' rahu (Saksamaa) tulemusena loovutas Saksamaa 1/8 oma territooriumist. Lisaks pidi vähendama oma sõjaväge 100 000 mehele, kellest 4000 võisid olla ohvitserid, ei tohtinud omada lennuväge ega allveelaevu ja pidi maksma võitjariikidele reparatsioone.

### Osata ühendada paaris: rahuleping ja riik.

| Rahuleping | Riik |
|------------|------|
| Versailles' rahuleping | Saksamaa |
| Saint-Germaini rahuleping | Austria |
| Neuilly-sur-Seine'i rahuleping | Bulgaaria |
| Trianoni rahuleping | Ungari |
| Sèvres'i rahuleping | Türgi |

### Õiglus rahulepingutes

Õiglust rahulepingutes võib vaielda mõlemat pidi. Kui töös põhjendad oma seisukoha ära siis loetakse vastus õigeks.

#### Rahulepingud olid ebaõiglased

Võib öelda, et I maailmasõja järgsed rahulepingud olid Saksamaa vastu ebaõiglased, sest piirati Saksamaa sõjaväge aga ei piiratud lääneriikide sõjavägesid ning Saksamaa pidi võtma kogu süü sõja eest enda peale ja pidi maksma reparatsioone mida ta tasuda ei suutnud.

#### Rahulepingud olid õiglased

Kuid võib ka öelda, et I maailmasõja järgsed rahulepingud olid Saksamaa vastu öiglased, sest taheti piirata Saksamaa sõjaväge, et ta ei kasutaks oma sõjaväge uue konflikti tekkeks ning pidi maksma reparatsioone võitjariikidele, et kaotused nendes riikides tasa teha.

## Rahvusvahelised suhted 1920. aastatel.

| Leping | Aasta | Osalejad | Tulemus |
|--------|-------|----------|---------|
| Rapallo leping | 1922 | Nõukogude Liit ja Saksamaa | Lõid liidu, et õõnestada Versailles' lepingut. Tühistasid omavahelised reparatsioonikohustused. Sõjaline ja majanduslik koostöö. Saksamaa võis treenida sõdureid Venemaal. |
| Ruhri kriis | 1923 | Prantsusmaa ja Saksamaa | Prantsusmaa okupeerib Ruhri, võtab sealsed tööstusettevõtted enda kontrolli alla. Saksamaal algab hüperinflatsioon. |
| Locarno konverents | 1925 | Prantsusmaa, Saksamaa, Suurbritannia ja Belgia | Tagas piiri Prantsusmaa, Saksamaa ja Belgia vahel. Lubas kust tahes agressiooni vastu võitlemist. Tagajateks olid Suurbritannia ja Itaalia. |
| Briand-Kellogi pakt | 1928 | Praktiliselt kõik maailma riigid. Põhiliselt Saksamaa, Jaapan, Itaalia, Suurbritannia, Prantsusmaa ja USA | Öeldi lahti sõjast kui poliitika teostamise vahendist (ehk poliitikat pidi teostama diplomaatiaga). |

## Maailmamajandus pärast esimest maailmasõda. Majanduse olukord, majanduskriisi põhjus, olemus ja tagajärjed.

I maailmasõja järgselt avaldus majanduskriis. Sõja nõudmistele vastanud majandus ei suutnud rahuaja tingimustega kohaneda. Kasvas tööpuudus.

Kõige keerulisemaks kujunesid majandusprobleemid Saksamaal, mille majanduslikku olukorda raskendasid reparatsioonid.

Prantsusmaa okupeeris Saksamaa suurima tööstuspiirkonna Ruhri mis pani aluse Saksamaal tekkivale *hüperinflatsioonile* (raha kaotas ülikiirelt väärtust).

Charles Dawesi juhitud komisjon tutvus Saksamaa majanduslikku olukorraga ning tuli järeldusele, et Saksamaa ei suuda reparatsioone maksta ning pakkus välja **Dawesi plaani**. Plaan nägi ette reparatsioonimaksete tunduvat vähendamist ning Saksamaale laenuandmise ja investeeringute võimaldamist maa majanduse taastamiseks.

USA majanduslik olukord sõjajärgsetel aastatel oli suurepärane. Majanduse arengutempo kasvas kiiresti ning töötasud tõusid ja elatustase oli USAs palju kõrgem kui Euroopas. Võeti vastu **alkoholi keeluseadus**.

### Ülemaailmne majanduskriis

USAs muutus eriti populaarseks aktsiatega börsil spekuleerimine. **1929**. aastal 24. oktoobril (Must Neljapäev) hakkasid suurinvestorid kiiruga müüma oma aktsiaid New Yorgi börsil. 29. oktoobril muutus see üleriigiliseks paanikaks ning aktsiahinnad kukkusid madalaimale tasemele.

New Yorgi börsikrahh 1929. aasta oktoobris juhatas sisse majanduskriisi. Majanduskriis ei piirdunud ainult Ameerikaga. Kiiresti laienes kriis kõigisse majandusharusse ning ka teistesse riikidesse, mistõttu nimetatakse seda ka **Suureks Depressiooniks**.

### Majanduskriisi tagajärjed

* Töötute arv kasvas USAs 15 miljonini, sama arvuni ka Euroopas.
* Elatustaseme järsk langus, mis vähendas kaupade nõudlust.
* Kasvas vaesumine.
* Inimesed kaotasid lootust.
* Suurenes radikaalsete või äärmuslike poliitiliste erakondade ja ideoloogiate toetajate arv.
* Kriisiaastatel loobusid kõik riigid rahvusvahelistest vabakaubandusest, püüdes hoida oma siseturgu kohalike tootjate jaoks.

### Roosevelti Uus Kurss ehk New Deal

**1932** aastal valiti USA presidendiks F. D. Roosevelt, kes esitas rahvale majanduskriisist väljumise kava **Uus Kurss** ehk **New Deal**, mis pidi viima majanduse uuesti arenguteele.

#### New Deal-i abinõud

* Pangad suleti.
  * Tegevust tohtisid uuesti alustada vaid Föderaalreserviga ja liidetud elujõulised pangad.
* Keelustati kulla ja valuuta väljavedu ning kogumine.
* Dollar devalveeriti.
* Seadused võlgadega koormatud farmerite ja majaomanike olukorra kergendamiseks.
* Tööpuuduse vähendamiseks korraldati ühiskondlike töid.
* Tühistati alkoholi keeluseadus.

#### New Deal-i nurgakivid

* Põllumajandusreform
  * Peamiste artiklite (puuvill, tubakas) toodangut piirati, makstes preemiaid tootmise vähendamise eest.
* Tennessee Valley Authority
  * Suurim regionaalprojekt tööpuuduse vähendamiseks.
  * Hüdroelektrijaamade, tööstusettevõtete, niisutusseadmete ehitamine. Jõesängide süvendamine. Võitlus erosiooniga metsaistutuse abil.
* Tööstuse taastamine
  * Arvestati nii tööandjate kui ka töövõtjate huvidega.

## Lisamaterjal

Siin on info mis on kokkuvõttev eelmainitud infost ning on ka mõned ülesanded mida tunnis tegime ja asjad mida töös võib näha.

### Kõik tähtsamad kuupäevad ühes kohas

| Sündmus | Aasta |
|---------|-------|
| Rahvasteliidu loomine | 1919 |
| Pariisi rahukonverents | 1919-1920 |
| Rapallo leping | 1922 |
| Ruhri kriis | 1923 |
| Locarno konverents | 1925 |
| Briand-Kellogi pakt | 1928 |
| Suur Depressioon ehk majanduskriis | 1929-1933 |
| F. D. Roosevelti Uus Kurss ehk New Deal | 1932-1933 |

### Ülesanne mis hiljuti tunnis tegime

| Majanduskriisi põhjused | Majanduskriisi tunnused | Majanduskriisi lahendused |
|-------------------------|-------------------------|---------------------------|
| Kergekäeline laenamine | Tööpuudus | Sotsiaaltoetused |
| Ületootmine | Vaesuse suurenemine | Riiklik kontroll pankade üle |
| Börsikrahh | Ostujõu langus | Riiklikud hädaabitööd |

### Veel üks ülesanne mida tunnis tegime; lünkade täitmine

Rahvasteliit alustas oma tegevust aastal `1919`. Rahvasteliidu eesmärgiks oli tagada `rahu`. `USA` ei liitunud Rahvasteliiduga kunagi. `1922`. a. aprillis kirjutas Nõukogude Venemaa ja Saksamaa alla Rapallo lepingule. Sellega taastati nende riikide vahel `sõjalised` ja `majanduslikud` suhted. 1923. a. okupeeris `Prantsusmaa` Saksamaal asuva `Ruhri` piirkonna. 1925. a. `Locarno lepinguga` tagati Saksa-Prantuse piiri puutumatus. 1928. a. töötasid välja USA riigisekretär Frank `Kellog` ja Prantsuse välisminister Aristide `Briand` pakti millega keelustati `sõda` kui riikliku poliitika teostamise vahend.

### Tähtsamad isikud

| Isik | Info |
|------|------|
| Mustafa Kemal | Türgi esimene president. |
| Woodrow Wilson | USA president sõja ajal. |
| Franklin Delano Roosevelt | USA president pärast sõda. Viis USA majanduskriisist välja. |
| John Maynar Keynes | Lõi majandusteooria mille kohaselt riik peab sekkuma kui majanduslik olukord riigis läheb halvaks. |
| David Lloyd George | Suurbritannia peaminister kes osales Versailles' rahukonverentsil. |
| Charles Dawes | Lõi Dawesi plaani, mis nägi ette reparatsioonimaksete tunduvat vähendamist ning Saksamaale laenuandmise ja investeeringute võimaldamist maa majanduse taastamiseks. |

### Mõisted

| Mõiste | Definitsioon |
|--------|--------------|
| Reparatsioon | Sõjakahjude hüvitis. Näiteks Saksamaa pidi maksma reparatsioone võitjariikidele pärast sõda. |
| Inflatsioon | Raha kaotab väärtust/ostujõudu. Näiteks Saksamaal sai raha otsa pärast Ruhri kriisi ning pidid printima raha juurde, mis põhjustas inflatsiooni. |
| Uus Kurss ehk New Deal | F. D. Roosevelti USA majanduskriisist väljumise kava. |
| Suur Depressioon | 1929. aasta ülemaailmne majanduskriis. |
| Kullastandard | Pank tagab raha väärtuse kullas. |

### Kontrolltöös olev ülesanne pildiga

![](https://archive.cartoons.ac.uk/GetMultimedia.ashx?db=Catalog&type=default&fname=DL0602.jpg)

**Mis on karikaturisti peamine sõnum?**

Jaapan rikub Briand-Kellogi pakti ning tekib küsimus mida kavatseb Rahvasteliit selle suhtes teha.