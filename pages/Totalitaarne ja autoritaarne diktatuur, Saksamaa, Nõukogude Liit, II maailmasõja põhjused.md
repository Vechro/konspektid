# Totalitaarne ja autoritaarne diktatuur, Saksamaa, Nõukogude Liit, II maailmasõja põhjused

## Autoritarism, totalitarism

### Diktatuurid

| Mõiste | Definitsioon | Näide |
|--------|--------------|-------|
| **Fašism** | Poliitiline ideoloogia, mis taotleb rahvuslikele, kultuurilistele ja rassilistele tunnustele tugineva ning ühe isiku juhtimise all oleva sõjaliselt tugeva riigi loomist. Samuti esines korporatiivset süsteemi ametiühingute kujul ja tähtsustati rahvuse kui terviku heaolu. | Itaalia |
| **Kommunism** | Sotsialismi haru, poliitiline ideoloogia, mis taotleb võimuhaaramist revolutsioonilisel teel ja töölisklassi diktatuuri kehtestamist. Iseloomulik oli klassideta ühiskond ja eraomandi puudumine, töörahva võim. | Nõukogude Liit |
| **Natsism** | Saksa Natsionaalsotsialistliku Töölispartei poliitiline, sotsiaalne, majanduslik ja rassidoktriin. Tunnusjoonteks on aarialaste rassilise üleoleku rõhutamine, üksikisiku allutamine grupile, rahvuse allutamine juhiprintsiibile, riigi totalitaarne ülevõim, kehalise tegevuse seadmine kõrgemale intellektuaalsest ja militarism. | Saksamaa |

### Valitsemismeetodid

| Mõiste | Definitsioon |
|--------|--------------|
| Autoritarism | Võim riigis on ühe isiku käes, puuduvad ta võimu piiravad organid (pehme diktatuur). |
| Totalitarism | Võim kuulub ainuparteile või sõjaväe juhtkonnale, kes püüab viia ellu täielikku kontrolli ühiskonna ja selle liikmete suhtes (range diktatuur). |

### Diktatuuridele iseloomulikud jooned

* Totalitaarne diktatuur
* Propaganda
* Tsensuur
* Militariseerimine
* Vägivald
* Ideoloogia kui religioon

## Saksamaa

### Weimari Vabariik

Saksa riik aastatel 1919 kuni 1933. Nimi tuleneb Weimari linnast kus võeti vastu uus Saksamaa konstitutsioon ja kuulutati välja vabariik.

### Natsionaalsotsialistlik Töölispartei ja Hitleri tõus võimule

Natisonaalsotsialistliku Töölispartei juhiks oli Adolf Hitler ning ta soovis tühistada Versailles’i rahulepingu, teha Saksamaast võimas riik ning võtta juutidelt õigused ära.

### Olulisemad sündmused kuni aastani 1939

1923
: Müncheni riigipöördekatse ebaõnnestus. 
: Keelati natside partei.
: Hitler läks vangi.

1933
: Natside populaarsuse kasv.
: Hitler sai kantsleriks.
: Parlament loovutas seadusandliku võimu valitsusele.

1934
: Lõpetati Weimari Vabariigi konstitutsioon (Saksamaast sai Kolmas Riik) ja Hitlerist sai riigipea.

1935
: Mereväe leping Suurbritanniaga.

1936
: Saksamaa viib väed Reinimaale (ehk rikkus Versailles' rahulepingut).

1938
: Kristallöö ja Müncheni kokkulepe.

1939
: Molotov-Ribbentropi pakt.

## Nõukogude liit

### NEP

NEP (1921) oli Nõukogude Venemaa uus majanduspoliitika. Sellega lõpetati vilja rekvireerimine talupoegadelt ja kehtestati rahaline maks. Uuesti lubati väikeettevõtlus. Uue majanduspoliitika tulemusena kasvas eeskätt põllumajandustoodang, sest talupojad olid huvitatud saagi suurendamisest. See poliitika oli vastuolus kommunistliku majandusideoloogiaga, kuid vältimatu samm majanduse stabiliseerimiseks.

### Nõukogude Liidu moodustamine

Ka Ukrainas, Valgevenes ja Taga-Kaukaasias olid kodusõja käigus tulnud võimule bolševikud. Kuna nüüd tundis keskvõim end kindlamalt, otsustati seni formaalselt iseseisvad nõukogude vabariigid jälle Venemaaga ühendada ning 30. detsembril 1922 moodustati Nõukogude Liit.

### Industrialiseerimine ja kollektiviseerimine

Industrialiseerimine oli tööstuse tekkimise ja arenguga kaasnev uute tootmismeetodite kasutuselevõtmine, mis põhjustab ulatuslikke muutusi nii majanduses kui ka ühiskonnas tervikuna. Venemaal algas see esimese viisastakuga.

Kollektiviseerimiseks nimetatakse põllumajanduse ühistamist kolhoosidesse. Kollektiviseerimise põhjendus oli ideoloogiline. Talupoegi, hoolimata sellest, et kehvtalurahvast peeti proletariaadi liitlaseks, käsitleti kui tagurlikku, individualistlikku ja eraomandit väärtustavat ühiskonnaklassi.

### Repressioonid

Bolševikud alustasid kohe pärast võimuhaaramist oma poliitiliste vastaste vangistamist ja füüsilist hävitamist. Repressioonid olid suunatud partei- ja riigitegelaste, sõjaväelaste, kuid samuti kunstnike, kirjanike ja teadlaste ning tavaliste inimeste vastu. Ohvreid süüdistati revolutsioonivastases vandenõus, spionaažis välisriikide kasuks, riigi vara omastamises ja muudes riigivastastes tegevustes. Enamasti olid süüdistused alusetud.

### Kodusõda Venemaal

Kodusõja võitsid bolševikud ning said endale poliitilise võimu, kuna valgekaartlased, nende suurimad vastased, olid organiseerimata ja nende vahel olid vastuolud. Peale kodusõda oli bolševikute eesmärk ehitada üles sotsialistlik riik ning suruda maha igasugune vastupanu.

### Sõjakommunism

Sõjakommunism oli kodusõja-aegne majanduspoliitika Nõukogude Venemaal.

* Keelati eraettevõtlus
* Kõik tööstusettevõtted riigistati ja allutati tsentraliseeritud juhtimisele
* Kehtestati range töödistsipliin
* Keelati streigid
* Mittetöötavatele elanikele kehtestati töökohustus
* Talupoegadelt rekvireeriti vilja ülejäägid.
* Toiduainetele ja tarbekaupadele kehtestati normid ning neid jaotati kaardisüsteemi alusel.

Suurem osa elanikkonnast, eriti linnades, kannatas nälja ja alatoitluse käes. Nälga ja sellega kaasnenud haigustesse suri ~5 miljonit inimest

## II Maailmasõja põhjused ja rahvusvahelised suhted 1930. aastal

### Müncheni kokkulepe (1938)

* Pakt Lääneriikide ja Saksamaa vahel.
* Sellega anti Sudeedimaa (Tšehhoslovakkia osa) Saksamaale.

Kokkuleppe tulemusena oli näha, et diktaatorile järele andmine on halb idee, kui arvata diktaator peatab riigi laienemise pärast kokkulepet.

### Molotov-Ribbentropi pakt ehk MRP (1939)

* Pakt Nõukogude Liidu ja Saksamaa vahel.
* Sellega jagati Ida-Euroopa mõjusfäärideks.

Saksamaa sõlmis MRP, sest oli huvitatud Poola ründamisest ilma Nõukogude Liidu vahelesegamisest.

Nõukogude Liit sõlmis MRP, sest soovis Poola idaosa ning vajas hingetõmbepausi, et veelgi kiirendada sõjalisi ettevalmistusi, kuna sõda Nõukogude Liidu ja Saksamaa vahel oli vaid aja küsimus.

### Punktid mis tunnis kirja panime

Miks Versaille rahulepingu tingimused aitasid kaasa II maailmasõja puhkemisele?
: Reparatsioonid olid liiga kallid.
: Territooriumi võeti ära liiga palju.
: Sõjaväe suuruse piirang oli väga madal.

Too 3 näidet kinnituseks, et rahvusvaheliste lepingute süsteemi ja Rahvasteliidu nõrkust saab pidada II maailmasõja puhkemise põhjuseks.
: Etioopia sõda
: Locarno konverentsil sõlmitud Reini tagatispakt
: Briand-Kellogi pakt (sõda ei tohi teostada)

Kas ja kuidas on Suur majanduskriis seotud II maailmasõja puhkemisega?
: On seotud küll.
: Tänu sellele suurenesid autoritaarsete ja totalitaarsete diktatuuride pooldajate arv.

Kuivõrd võib pidada Hitleri poliitilist visiooni sõja põhjuseks?
: Mõnivõrd ikkagi võib, ta tahtis saada lahti tema riigile sunnitud reparatsioonidest, hävitada suurt osa maailma rahvast ning okupeerida uusi alasid.

Miks peetakse rahustamispoliitika läbikukkumist sõja põhjuseks? Too näiteid.
: Lääneriigid ei peatanud Tšehhoslovakkia ja Austria liitmist Saksamaaga ning Reinimaa militariseerimist.

Kas toetad väidet, et MRP on II maailmasõja puhkemise peapõhjuseks.
: Saab vaielda mõlemat pidi
: Jah on küll, see andis väga suure lükke sellele, et nii Venemaa kui ka Saksamaa saaksid teha mõlemad suure sõjalise sammu.
: Ei ole, sest kuidas saab olla peapõhjus vaid 2 nädalat enne sõda.

## Lisa

### Riigid

Teljeriigid
: Saksamaa
: Jaapan
: Itaalia
: Soome

Liitlasriigid
: Suurbritannia
: USA
: Nõukogude Liit
: Hiina

Neutraalsed riigid
: Eesti
: Hispaania
: Šveitsi
: Rootsi